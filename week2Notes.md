# Week 2 notes

## user test

Wat ik deze week te weten wil komen tijdens het testen:
- Zegt een visualisatie van geluid iets voor Marie? Zij gaf aan dat geluid abstract is voor haar. Wat doet het visualiseren van geluid voor haar?

## Bevindigen van user test

### Wat ging goed
Wat ik tijdens de user test goed vond gaan was mijn vermogen om door te vragen bij bepaalde opmerkingen van Marie. Hierdoor ben ik achter een Unknown unknow gekomen waar ik verder op wil gaan itereren.

### Wat doe ik de volgende keer beter
Aangezien ik een product ontwerp alleen voor Marie zou ik meer kunnen doorvragen op haar persoonlijke voorkeuren en haar karakter.
Om een voorbeeld te noemen: Het viel mij op dat zij een tatoege had. De tatoeage had een afbeelding wat ik niet herkende. Als ik erachter zou willen komen wat vorm en kleuren voor haar betekenen, zou ik best kunnen vragen naar haar tatoeage. De volgende keer maak ik meer gebruik van dit soort insights om te kunnen doorvragen bij testpersonen.

### Insights uit de usertest waar ik op ga itereren

- Stripboeken  werden als voorbeeld aangehaald door Marie. Stripboeken zijn een goed voorbeeld waarin de nuance en inflictie van een gesprek kan worden benadrukt in beeld en schrift.
- Lange stukken tekst waar ze zelf doorheen kan scrollen zijn niet alleen vermoeiend om te lezen maar, kan ook de indruk van 'robotisch' vertellen geven.
- Dat de betekenis van kleuren en vorm subjectief is, is bevestigd naar aanleiding van testen gedaan door andere klasgenoten.
- naar aanleiding van testen gedaan door klasgenoten is bevestigd dat wanneer er lange stuk tekst worden omgezet naar iets van een signlanguage, het bijna beter is om dit woord voor woord te doen.
- transcriptie van geluid heeft veel meer invalshoeken dan alleen puur volumne. Zo haalde Marie het voorbeeld aan van de kaas in een netflix serie. De kaasboer in de serie klopt op een stuk kaas om te horen van deze al rijp is of niet. Wanneer de klop hol klinkt is de kaas nog niet rijp genoeg. Hoe omschrijf je een hol geluid aan marie?
- Kan ik aparte audiosporen laten visualiseren wanneer er een gesprek is tussen twee personen?

#### De unknown unknow van deze usertest
- De vorm en uitvoering kan associatie hebben met de activiteit. Dus in dit geval was een ellipse niet vanzelfsprekend genoeg om een gesprek te suggeren aan iemand die het gesprek niet kan horen. Een voorbeeld hiervan is een clip van missy elliot. De muziek kan marie niet horen maar aan de dansers in de clip is wel af te leiden dat het om een muziekstuk gaat die behoorlijk dansbaar is.
- Dus een ellipse is niet de ideale vorm om een gesprek te benadrukken.
- Het voorkomen van Marie geeft mij de indruk dat het prototype best een beetje buiten de gebaande wegen mag vallen.

## Aangepaste user story Week 2.
Aan de hand van de user test pas ik mijn user story aan. De user story van week 2 is dus ook een iteratie op de user story van week 1.
[user story week 1](week1Notes.md)

Er zijn een paar dingen veranderd in de user story:
- Alle schuingedrukte zinnen zijn er sinds de laatste user test bijgekomen of aangepast.
- De alinea waarin wordt beschrijven waarom zij graag podcasts luistert heb ik verwijderd. In de eerst user story baseerde ik dit op een aanname. In de usertest vermelde zij dat zij podcasts over allerlei onderwerpen interessant vindt.
- De alinea waarin wordt beschreven hoe zij toch toegang kan krijgen tot de inhoud van podcasts is wat toegespitster naar mijn ontwerp.


# User Story Marie

Marie van Driessche is een Nederlandse grafische ontwerpster. Ook is ze werkzaam als interactie ontwerper.
Marie is doof en daarom spreekt zij meerdere talen gebarentaal. In nederlandse gebarentaal is zij fluent.
Wel kan zij Nederlands vloeiend lezen. _Marie is trots lid van de doven community in Nederland en zij kan evenveel als iemand een horende._
_Tevens is Marie zelf behoorlijk creatief en vindt het niet erg als producten een beetje buiten de gebaande wegen gaan_.

_Podcasts zijn een waardevolle bron van informatie. Van Documentaires tot interessante gesprekken tussen twee authoriteiten in hun vakgebied_. Omdat Marie doof is, zijn veel podcasts in zijn originele vorm niet mogelijk voor haar. Podcasts bestaan vaak uit audio of een combinatie van video en audio waarin een onderwerp wordt besproken door een of meerdere mensen. _van sommige podcasts zijn er wel transcripties beschikbaar._
_Echter, bevatten deze vaak hele lange lappen tekst en deze zijn voor haar niet fijn om te lezen_. _Vooral als de transcriptie meeloopt met de audio van de podcast gaat dit voor haar vaak te snel._

Gelukkig krijgt Marie op een andere manier toegang tot de informatie die wordt besproken in een podcast.
Door middel van een creatieve audio transcriptie is het voor haar toch duidelijk wat er wordt besproken in de podcast. _Aan de hand van vormen die meebewegen op de gesproken audio krijgt zij een idee van met wat voor een nuance er gesproken wordt._ _Tevens zal de audio transcriptie op haar scherm te zien en kan zij zelf het tempo bepalen waarop de transcriptie voorbij komt_.

Waar andere podcasts alleen vertrouwen op audio als communicatiemethode, kan Marie met dit product wel terecht om mee te krijgen wat er wordt besproken in de podcast.






